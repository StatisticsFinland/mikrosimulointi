# Mikrosimulointi

Tilastokeskus kehittää, ylläpitää ja jakaa Suomen henkilövero- ja sosiaaliturvajärjestelmää mallintavaa SISU-mikrosimulointimallia. SISU-malli on henkilöverotuksen ja sosiaaliturvalainsäädännön suunnitteluun, seurantaan ja arvioimiseen tarkoitettu laskentaväline.

Lisätietoja mallin käyttöönotosta [Tilastokeskuksen sivuilla](https://stat.fi/fi/palvelut/palvelut-tutkijoille/sisu-mikrosimulointimalli).

Mallin tarkempi sisältö kuvattu [SISU-mallin käyttäjän oppaassa (pdf)](https://stat.fi/media/uploads/sisu_kasikirja.pdf).

### SISU-mikrosimulointimallin lataus

SISU-malli on ladattavissa avoimena koodina. Mallikoodi on lisensoitu ns. kolmepykäläisellä BSD-lisenssillä, joten koodia voi muokata, käyttää ja jakaa vapaasti. Varsinainen lisenssiteksti löytyy LICENCE.md tiedostosta. SISU-mallin voi ladata `Releases`-osiosta:
1. Mene osioon klikkaamalla `Releases`-painiketta.
2. Lataa haluamasi malliversio zip-tiedostona klikkaamalla `Source code (zip)`-painiketta. Nämä löytyvät kunkin malliversion `Assets`-kohdasta.

Ladattavalla versiolla on mahdollista tehdä laskelmia erityyppisille esimerkkikotitalouksille.

Aineistopohjaista simulointia varten tarvitaan erillinen käyttölupa mallin hyödyntämiin aineistoihin, joita käytetään etäkäyttöyhteydellä.
